I")<center>
<iframe width="560" height="315" src="https://www.youtube.com/embed/gypYRaPuzhU" frameborder="0" allow="accelerometer; 
autoplay; encrypted-media; gyroscope; picture-in-picture" allowfullscreen=""></iframe>
</center>

<p>Witam wszystkich na moim kanale. Mam na imię Andriej i pochodzę z Ukrainy. Programowaniem
interesuję się hobistycznie od wieku 11 lat, a od kilku lat jest to moje głowne źródło dochodu.
Programuję w językach C# i Python. To wideo jest pierwszym wideo szkoleniowym z zakresu
biblioteki Matplot lib.</p>

<p>Przypomnijmy sobie trochę z zajęć z matematyki. Najprostszym wykres jest wykres <strong>2D</strong> i składa się z
dwóch osi współrzędnych: osi X zwaną <strong>osią odciętych</strong> i osi Y zwaną <strong>osią rzędnych</strong>.
Na wykresie 2D można zwizualizować dane charakteryzujące się dwoma parametrami. Nazwy osi X i Y
są dość umowne. Na przykład oś X może być osią czasu, a oś Y może być osią temperatury. W tym
przypadku dane charakteryzujące zależność temperatury od czasu można zwizualizować na wykresie
2D.</p>

<p>Załóżmy że mamy zestaw danych z 2 punktów: (1,1) i (2,3). Dodajmy te punkty do wykresu.
Po dodaniu punktów otrzymaliśmy tak zwany wykres punktowy. Gdy połączymy te 2 punkty
otrzymamy inny rodzaj wykresu – wykres liniowy.</p>

<p>Inną powszechną formą wykresu jest wykres <strong>3D</strong>. Taki wykres służy do wizualizacji danych
charakteryzujących się trzema parametrami. Do już istniejących osi X i Y dodajemy <strong>trzecią oś Z zwaną
kotą</strong>.</p>

<p>Dodajmy do wykresu 3D 2 punkty (1,1,1) i (2,1,2). Rysowanie wykresów 3D jest nieco bardziej
skomplikowane. Wartości x i y należy odmierzyć na odpowiednich osiach tak samo jak w przypadku
wykresu 2D, natomiast wartość Z jest mierzona na osi wychodzącej z punktu (x, y) na płaszczyźnie
tworzoną przez osie X i Y i równoległej do osi Z.</p>

<p>W przypadku danych wielowymiarowych sprawy się komplikują. Załóżmy, że mamy dane, które
charakteryzują się czterema parametrami czyli są to dane <strong>4D</strong>. W tym przypadku korzystanie z
wykresu 3D nas nie urządza, dlatego że jeden wymiar pozostanie bez wizualizacji. Najczęściej dane
wielowymiarowe wizualizowane są przy pomocy kilku wykresów. Wykresy te mogą być różnego
rodzaju. Najważniejsze żeby były o tej samej skali, w celu łatwego czytania danych przez odbiorcę
wykresu.</p>

<p>W tym wideo do wizualizacji danych 4D użyjemy 2 wykresów. Jako przykładowy punkt 4D użyjemy
danych o następujących parametrach (x = 1, y = 3, z = 4, x1 = 2). Pierwszy wykres to wykres 3D na
którym zwizualizujemy zależność zmiennych y i z od zmiennej x. Drugi wykres, będzie to wykres 2D z
wizualizacją zależności zmiennej x1 od zmiennej x. Zachowanie skali w tym przykładzie jest dość
umowne, ale należy pamiętać, że przy rysowaniu wykresów przy pomocy narzędzi programistycznych
jest to łatwe do osiągnięcia.</p>

<p>Rysowanie drugiego wykresu 2D z osiami x i x1 najlepiej rozpocząć na tym samym poziomie co osie x i
y wykresu 3D. W takim układzie osoba czytająca wykres będzie mogła łatwo przełączać swoją uwagę
pomiędzy wykresami. Wybierając typy wykresów do wizualizacji danych wielowymairowych musimy
pamiętać o osobach, które będą z tych wykresów korzytać. Musimy być empatyczni i spojrzeć na
naszą wizualizację z perspektywy innego człowieka, któremu ta wizualizacja ma pomóc zrozumieć
reprezentowane dane. Być może warto spróbować poeksperymentować z różnymi typami wykresów:
na przykład użyć wykresu słupkowego zamiast histogramu i odwrotnie, albo użyć wykresu
punktowego zamiast liniowego.</p>

<p>O typach wykresów, które możemy narysować korzystając z biblioteki <strong>Matplot lib</strong> będziemy
rozmawawiać w kolejnych wideo szkoleniowych. Znajomość z biblioteką Matplot lib należy rozpocząć
od omówienia, z czego tak naprawdę składa się wykres w Matplot libie.</p>

<p>Każdy wykres, nie ważne czy jest narysowany od ręki czy przy pomocy jakiegoś narzędzia, posiada zdefiniowane elementy, bez których wykres nie mógłby być wykresem. Do tych elementów należą:</p>
<ul>
  <li>osie (<em>axes</em>)</li>
  <li>linie (<em>lines / line plot</em>)</li>
  <li>markery (<em>markers / scatter plot</em>)</li>
  <li>nazwy osi (<em>axis labels</em>)</li>
  <li>tytuł wykresu (<em>title</em>)</li>
  <li>siatka (<em>grid</em>)</li>
  <li>legenda (<em>legend</em>)</li>
</ul>

<p>Do tego należy dodać kilka elementów używanych przez bibliotekę Matplotlib:</p>

<ul>
  <li>duże oznaczenie osi (<em>major tick</em>)</li>
  <li>małe oznaczenie osi (<em>minor tick</em>)</li>
  <li>podpis dużego oznaczenia osi (<em>major tick label</em>)</li>
  <li>podpis małego oznaczenia osi (<em>minor tick label</em>)</li>
  <li>obiekt wykresu w całości (<em>figure</em>)</li>
</ul>

<p><img src="https://matplotlib.org/_images/anatomy.png" alt="Typowe elementy przykładowego wykresu w Matplotlib" width="550" height="550" /></p>

<dl>
  <dt>Osie</dt>
  <dd>reprezuntują wymiary danych. Na przykład mając zbiór danych, składających się z dwóch wymiarów ([1,1], [5,3]) będziemy mieli wykres z 2 osiami. Zwykle oś pozioma ma oznaczenie X, oś pionowa ma oznaczenie Y, oś trzeciego wymiaru ma oznaczenie Z.</dd>
  <dt>Wykres</dt>
  <dd>jest to graficzna reprezentacja danych</dd>
  <dt>Markery</dt>
  <dd>służą do zaznaczania danych lub wydzielenia okrślonego zestawu danych</dd>
  <dt>Nazwy osi i tytuł całego wykresu</dt>
  <dd>ułatwia czytanie wykresu dla odbiorców</dd>
  <dt>Siatka</dt>
  <dd>ułatwia określenie wielkości poszczególnych elementów wykresu</dd>
  <dt>Legenda</dt>
  <dd>pozwala opisać dane reprezentowane na wykresie</dd>
  <dt>Oznaczenia osi</dt>
  <dd>pokazuje skalę danych</dd>
  <dt>Podpisy oznaczeń osi</dt>
  <dd>określa skalę danych</dd>
  <dt>Obiekt wykresu</dt>
  <dd>obiekt w sensie programistycznym używany przez Matplotlib</dd>
</dl>

<p>Wszystkie elementy wykresu Matplotlib są przyporządkowane określonej hierarchii. Na górze hierarchii znajduje się obiekt wykresu w całości (<em>figure</em>), do którego są dodawane pozostałe elementy, między innymi osie. Wykres może zawierać dowolną liczbę osi, ale aby być użytecznym potrzebuje przynajmniej jednej osi.</p>

<p>Do pokazania przykładów <strong>Matplot lib</strong> użyjemy narzędzia <strong>Jupyter Notebook</strong> (link do narzędzia
znajduje się w opisie do wideo). To narzędzie służy do natychmiastowego wykonywania poleceń
Python i prezentacji wyników poleceń. Narzędzie to może zostać zainstalowane na komputerze lub
można z niego korzystać online.</p>

<p>Aby korzystać z biblioteki <strong>Matplot lib</strong>, musimy ją importować w kodzie Python.
Również do rysowania wykresów będziemy potrzebowali danych. Do generowania danych użyjemy
bibliteki numpy (link do dokumentacji biblioteki numpy znajduje się w opisie do wideo). Jest to
świetne narzędzie do korzystania z zestawów danych i tablic.</p>

<p>Używając funkcji <strong>linspace</strong> (x = np.linspace(0, 2, 100)) utworzymy tablicę jednowymiarową o rozmiarze
100 zawierającą elementy w przedziale [0:2]. Jak można się domyśleć, pierwszym argumentem
funkcji <strong>linspace</strong> jest wartość minimalna w generowanej tablicy, drugimy argumentem funkcji jest
wartość maksymalna tablicy, a trzeci argument jest długością wygenerowanej tablicy.
Jeżeli użyjemy polecenia <strong>print(x)</strong> możemy sprawdzić jaka tablica została wygenerowana przez
polecenie <strong>linspace</strong>. Jak widać wszystko zostało wygenerowano zgodnie z naszymi oczekiwaniami,
minimalny i maksymalny elementy to 0 i 2 odpowiednio, oraz długość tablicy mniej więcej wynosi
100 elementów.</p>

<p>Utworzymy wykres prostej fukcji liniowej o wzorze y = x. W tym celu zostanie wykorzystana funkcja z
biblioteki Matplot lib o nazwie <strong>plot</strong> z trzema argumentami. Pierwszy argument to zestaw wartości x,
drugim agrumentem jest zestaw wartości y, ale skoro y = x, to możemy znów użyć zestawu wartości
x, trzeci argument w tym konkretnym przykładzie to argument nazwany „label” – jego wartość
zastanie użyta przy tworzeniu legendy na wykresie.</p>

<p>W tym momencie do wykresu dodamy jeszcze 2 elementy: tytuł wykresu oraz legendę. Ułatwi to
odbiorcom naszego wykresu zrozumienie wizualizacji naszych danych. Tytuł jest dodawany przez
wykorzystanie polecenie title, a legenda – przez wywołanie polecenia legend. Do wyświetlenia
wykresu użyjemy funkcji show.</p>

<p>Domyślnym kolorem wykresu jest <em>kolor niebieski</em>. Zmiana domyślnego koloru będzie omawiana w
kolejnych wideo. Narysowaliśmy przy pomocy biblioteki Matplotlib nasz pierwszy wykres. Nie było to
zbyt skomplikowane.</p>

<p>Dodajmy teraz jeszcze 2 wykresy do naszego rysunku. Będą to wykresy funkcji kwadratowej i
sześciennej. Użyjemy już istniejącego kodu. Skopiujemy go i trochę zmienimy. Zmienimy również
wartość argumentu label w każdym z trzech wywołań funkcji plot, aby podpisy na legendzie
dokładnie opisywały wykresy.</p>

<p>Jak widać na jednej płaszczyżnie mamy 3 wykresy. Każde wywołanie funkcji <strong>plot</strong> dodaje wykres do
rysunku, a polecenie <strong>show</strong> tylko wyświetla rysunek na ekranie. Nie określaliśmy w jakim kolorze mają
być wykresy. Zostały one wybrane z domyślnej mapy kolorów. Na rysunku również mamy legendę,
która prawidłowo opisuje nasze dane. Ten prosty przykład jest pierwszym i ostatnim na dziś
przykładem rysowania wykresu przy użyciu biblioteki <strong>Matplot lib</strong>.</p>

<p>Dziękuję za uwagę. Jeżeli wideo było pomocne i dowiedziałeś się czegoś nowego, to proszę go
zlajkować. Przypominam że pomocne linki wspomniane w wideo zostały dodane do opisu na dole.
Jeżeli wciąż masz pytania, to proszę zadaj je w komentarzu do wideo. A jeżeli chcesz być na bieżąco i
dowiadywać się jako pierwszy o nowych wideo to subskrybuj ten kanał i kliknij dzwonek.</p>

<p>Tekst do niniejszego wideo oraz przykłady kodu są dostępne na mojej stronie internetowej – link w
opisie do wideo. Dziękuję.</p>

<p>Kod z przykładami w wideo w formacie Jupyter Notebook jest dostępny <a href="/assets/code/code_script_matplotlib_wideo_1.ipynb" download="">tu</a>.</p>
:ET